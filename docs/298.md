# 298. Намерих аз "другар" в Христа  

*Х. П. 147, Tab. 22*  

1. Намерих аз "другар" в Христа,  
Той чудно ме възлюби  
И с връзките на любовта  
Към Себе Си притегли.  
    Сърцето ми обвърза Той  
    Със връзка нерушима;  
    Аз Негов съм и той е мой  
    За вечност неизмерима!  

2. Намерих аз "другар" в Христа  
Страда Той на Голгота,  
Кръвта Си там за мен роля  
Да ми спаси душата.  
    На Него всичко от сърце  
    Сега аз поверявам;  
    Сили, живот и мое все  
    Исусу посвещавам!  

3. Намерих аз "другар" в Христа,  
Могъщ да ме закриля  
И ръководи на таз земя  
Със чудната Си сила.  
    Кат гледам Него във лице  
    Укрепва ми сърцето;  
    Тук ще работя и бдя докле  
    Почина си в небето!  

4. Намерих аз "другар" в Христа,  
И мощен Избавител,  
Съветник мой до старостта,  
Най-верният Водител!  
    От този що ме възлюби, -  
    Изкупи със кръвта Си,  
    Нито живот, нито смърт дори  
    Не могат ме отлъчи!  

[(Йоан 15:14)](http://biblia.bg/index.php?k=43&g=15&s=14)  

__Мелодия__  
<audio className={"music"} controls={true} preload={"none"}><source src="mp3/298.mp3" type="audio/mpeg"/>
Your browser does not support the audio tag.
</audio>  

__Едноглас__  
<audio className={"music"} controls={true} preload={"none"}><source src="transp/298.mp3" type="audio/mpeg"/>
Your browser does not support the audio tag.
</audio>  

__Ноти__  
<img alt="ноти" className={"score"} height="300" src="scores/298.jpg" width="212"/>
