# 535. Сладка вест дойде до всеки  

*Sp. S. 209, Tab. 235*  

1. Сладка вест дойде до всеки  
Нявга от небе:  
Вчера, днеска и във веки  
Исус същий е.  
Грешниците Той спасява,  
Болните цели,  
Всички бури усмирява,  
Скръбните теши.  

> Вчера, днеска и във веки Исус същий е,  
> Всичко тук се променява - Той не се мени.  
> Вчера, днеска и във веки Исус същий е,  
> Слава на Христа! Слава на Христа!  
> Всичко тук се променява, - Той не се мени.  

2. Той - Приятелът на грешни -  
И днес пак зове.  
Грешниче ти уморений,  
Вярвай от сърце!  
Тоз, що каза: "Иди, жено,  
Веч недей греши!"  
Днес и тебе съвършено  
Може да прости.  

> Вчера, днеска и пр.  

3. Скърби, болести целеше  
С мощна Си ръка,  
Пълен с благодат Той беше,  
Пълен - и сега.  
Бликна сила за целене  
От допир един,  
Няма място за съмнение -  
Той е Божий Син  

> Вчера, днеска и пр.  

4. Към Емаус Той, кат Странник,  
Двама придружи,  
Днеска с тебе, кат Избраник,  
Всякога върви.  
Иде час, кога ще видим  
Същия Господ  
Нас ще вземе да наследим  
Вечния живот.  

> Вчера, днеска и пр.  

__Мелодия__  
<audio className={"music"} controls={true} preload={"none"}><source src="mp3/535.mp3" type="audio/mpeg"/>
Your browser does not support the audio tag.
</audio>  

__Едноглас__  
<audio className={"music"} controls={true} preload={"none"}><source src="transp/535.mp3" type="audio/mpeg"/>
Your browser does not support the audio tag.
</audio>  

__Ноти__  
<img alt="ноти" className={"score"} height="300" src="scores/535.jpg" width="212"/>
