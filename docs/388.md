# 388. В Твоите ниви  

*Д. П. 354*  

1. Във Твойте ниви, о Христе,  
На вечния живот,  
И ние там паднали сме -  
Зрънца да вържат плод.  
    Но злак преди да свий, простре, -  
    Зърното трябва да умре,  
    И в пазвата на земна твърд  
    Живот намери там чрез смърт!  
        И в земна твърд  
        Живот намери в смърт!  

2. И Ти, Спасителю, страда,  
Преди да стигнеш сам  
В небесний дом, и Твой чада  
След Теб повикаш там.  
    О Господи, не можем ли  
    Със Тебе всичко сподели, -  
    Тез мъки, слава, радостта  
    На новия живот в смъртта? -  
        И радостта  
        На нов живот в смъртта?  

3. И Ти бе скрит във черна пръст  
Цял свят да оживей,  
Вися Ти горко и на кръст,  
Мен радост да огрей.  
    О, дай по целий земен шир  
    Да дойде скоро Твоя мир!  
    Вестители на Твоя път  
    Прати и нас във някой кът.  
        И с нас бъди  
        Докрай, о Господи!  

__Мелодия__  
<audio className={"music"} controls={true} preload={"none"}><source src="mp3/388.mp3" type="audio/mpeg"/>
Your browser does not support the audio tag.
</audio>  

__Едноглас__  
<audio className={"music"} controls={true} preload={"none"}><source src="transp/388.mp3" type="audio/mpeg"/>
Your browser does not support the audio tag.
</audio>  

__Ноти__  
<img alt="ноти" className={"score"} height="300" src="scores/388.jpg" width="212"/>
